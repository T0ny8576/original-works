## 记钟山夜游

<br/>

丁酉年八月初三夜，余友韬越欲游钟山。余念久居室中无以为乐，遂欣然与之同游。乃步出校舍，乘地铁驰行北上，至鸡鸣寺而复步行焉。

时维仲秋，直秋分之节。浓云紧布，星月隐曜，暮霭沉沉，余唯恐骤雨将至，方悔雨具之未秉也。循垣而觅，入城门，前见一桥。登桥而视，则豁然阔荡间千顷波光溢于胸焉。霓虹远照，上下绯然。山光榭影，倾泻一尽。烟霏翠霭，岚影湖光，望之则如水乳而相融，观之则如碎金之浮沉。深玄其色，波随影动。爽籁清发，寒烟微凝。恍然若闻长干夜乌，飘然欲醉江楼船火。湖心风起人愈静，疏影斑阑夜无声。

余沿洲渚环游，穷极金陵后湖之景，再履平岸，时三更耳。街色煌然，激光烁动，熠熠乎不啻白昼。路人渐稀，然余之困意未尝少曾也。方欲东上钟山，倏时风雨大作，帘卷尘砂，二人尽皆沾湿，且寻所暂辟。丑时将至，复动身。将行则雨又紧焉，乃强行。灯火恍惚，巷径幽谧，及抵山脚，二人息少促。少顷，气定神凝，方登头陀岭。

拾级而上，光亮竟无寸许，漆然若无一物。乃持携带以为源，以探前路。假微光而视，怪柏夹道，绿芜丛生，森森然如鬼魅影。雨入空林，碎头、肩之上，惊以为袭，不觉汗流浃背，其音或疏或急，密林传响，暗谷回声，凄凄瑟瑟而不绝，余皆惶惶而惧之。时并肩而行，韬越五步而顾其后以警，余亦戒之慎，闻鹤唳风声而震。行之既久，孤寒难抑，二人更替而语，未敢少歇。

攀之弥高，则山路弥险。石阶峭立，泥径松滑，寸步难移，渐生退意，以下山之难更甚乃已。余衣袍尽透，或为水淋，或为汗浸，不堪狼狈。履百余步，二人力竭而止，少憩，复行百余步则又止焉。时恰五更，方见一亭，乃辟此处。余与友席地坐，阔论人生诸事，畅谈无忌，至尽兴处二人皆开颜捧腹，逍遥自得，不知亭外雨势之愈烈耳。

谈笑间卯时已过，秋声渐微，乃起行。初迷，返亭中。又循小径而上，遇老叟数人，问之，乃得路。赴主峰，路尽，故攀援而至顶。北瞰石城，则金光连缀，辉撼星斗，仿佛神龙盘踞宇宙大空，吞吐乾坤；又似佛陀端坐齐台宋苑，法芒万丈。虽处朦胧之中，金陵亦未尝安然入梦。千年仓桑，旧痕斑驳，于晨雾间隐约若见。

雨霁岚出，渰渰凄凄，苍茫如海，洋洋其大观，唯余略憾于朝阳之未见也。登台远眺，暗穹隐匿，红光乍现，已而八方既白。晓雾徐然东至，广厦危楼，鳞次栉比，初见而后隐没其中，揽尽钟山紫气。俶尔风吹烟散，排空驭气，踊跃寰宇；怒卷心潮，逐流随波，纵横八荒。一马平川怎俯仰风云变幻？凭栏长啸抒不尽天下胸怀。唯登高而咏，方气壮山河。

山风疾劲，而余二人惫怠，乃去。返途道中，所遇游者愈众矣。比至归来，已近巳时，同舍生尚酣然高卧也。

<br/>

二〇一七年九月二十三日

书于李文正图书馆

